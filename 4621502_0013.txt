⁷

cessit Rex aetate firmissima, pulcherrimis animi ingeniique dotibus insignis,
optimis instructus artibus, cuius publicas privatasque virtutes usu et expe-
rientia et beneficiis iu nos collatis habemus cognitas, cuius praeclaram
indolem non vererer iam nunc uberius celebrare, nisi intempestivum Prin-
cipis incipientis praeconium in hac communi et summa tristitia esse vide-
retur. Sed quam alteram dixi immortalitatem nominis, eam quum non una
via consequi principes viri possint, et maxime vel bellica laude vel pa-
cis artibus, Borussiae haec longo ex tempore felicitas est, quod eius re-
ges utraque gloria excellunt. Sed alius tamen aliam iniit viam rerum
praeclare gerendarum; beatissimus Pater patriae quibus moribus, quibus
rebus gestiS, quibus institutis, quibus fortunae vicissitudinibus, denique
quo successu hanc aeternitatem nominis meruerit, nemo vestrum est, au-
ditores, quin nunc devitatis quibuslibet orationis deverticulis unice mihi
disserendum esse intelligat, unice audire cupiat. Quas res quum singil-
latim et sparsim integrae prope aetatis decursu summo studio et regiae
virtutis admiratione exposuerim, nunc earum rerum brevissimam quasi
summam faciam. Simplicia verba loquar, verus affectus non evagatur in
luxuriantem exsultantemque orationem. Quid quod etiam qui uberrimam
dicendi copiam panderet, non posset non longe infra rerum dignitatem et
magnitudinem consIstere?

Friderici Guilelmi indolem considerans non dubito multarum vir-
tutum seriem deducere, quod et ipse scio has iu eo fuisse omnes, et
male iudicarem de pietate vestra, si quemquam vestrum putarem aliter
statuere. Cur enim ille tam carus omnibus fuit, cur omnibus obiit flebi-
lis, cur tam desideratus est, nisi ob virtutes quae in eo eminebant plu-
rimas? Fuit profecto admirabilis in illo bonarum artium coniunctIo et con-
cordia: hanc vero, ut acuti gravesque soni temperantur in concentum, ita

in hominis animo efficit moderatio et temperantia, quae mihi videtur ea

