Qui inde ab adolescentia multorum serie annorum continua laetissimam
eius diei sollemnitatem, quo patriae beandae natus Fridericus Guilelmus
est, oratione mea celebravi, viri illustrissimi, doctissimi, *commilitones orna-
tissimi, nunc ultimo officio Patris patriae manibus parentaturum quo me
sensu affectum, qua fiducia instructum aggredi putatis ad tantam rem, tam
gravem et arduam, tam tristem et lugubrem? Sensum quidem animi mei
ex vestro quisque, quotquot adestis, animo, ex communi universorum mae-
rore et desiderio comparare potestis, quum de Regis obitu doleamus tam
dilecti, ut vitam illius optimus quisque, si fieri potuisset, sua morte re-
dempturus suerit3 fiducia quantum me deficiat: et merito deficiat, vereor
ne pauci satis existiment. Nam quum multa sint, quae superstitis domini
laudationem reddant difficilem et ancipitem, tamen in eo munere fungendo
haud paucis rebus erigitur animus et confirmatur: obversatur dicenti se-
rena principis florentIs imago, quae hilaritate perfundat oratorem3 gratis-
simis et dulcissimis affectibus movetur animus dicentis, quum bono regi
secundas congratulatur res et pro illius salute vota facit3 laeti audientium
vultus tenuitati virium addunt nervos atque etiam tardo calcaria. Verum
in his funestissimis sollemnibus ad perturbandum et confundendum animum
comparata omnia sunt, maesta loci facies, vestra tristitia, reipublicae lu-
ctus, denique meus ipsius maeror et aegritudo, quae frangat etiam validio-
rem, os occludat disertis. Ne multa: si quam ex frequentibus Regis sn-

perstitis laudationibus meis bonam de me existimationem vestra concepit
l*

