*9
cor ζιιο· minimo quidem humanitatis sensu imbutum siliceque et adamante
‘durius fuerit, cuius coi·⁴ illa²regia voluntas *non tetigerit! Quid dicam
ide. Regis beatissimi pietate et sanctitate, qua divinum numen coluit et
reveritus est, quae nunquam passa est, ut a recta conscientia transversum
unguem discederet? Quam egregio autem temperamento cum parsimonia
sociavit liberalitatem et munificentiam, nec tenax opum nec profusus,
multis sumptibus in litterarum artiumque florem et in ecclesiae necessi-
tates erogatis, multIs impensis ut succurreret provinciis vel fame vel
pestilentia vel annonae vilItate 'vel fluminum exundatione afflictis, haud
ekiguas insuper pecunias ex privato fisco largitus, ut singulorum, qui ad
ipsum confugissent, levaret inopiam et angustiam rerum! Non ille un-
quam obduruit ad cuiusquam miseriam, sed iuter ipsas imperii curas, quae
triplici aere condi pectus iubeant, humanam retinuit misericordiam. Nec
quidquam fecit in iactationem et ostentationem Princeps omnium quos no-
vimus modestissimus, famaeque si non incuriosus, at certe non appetens
cupide vel ambitiose. Immo quas dixi in eo conspicuas virtutes fuisse,
noluit ipse esse conspicuas. Nullo ille partium studio tractus, nulli ci-
vium ordini prae ceteris favens, nullis nec famulorum, ut Romani olim
imperatores libertorum, nec familiarium, si tamen familiares princeps ha-
bet, nec delatorum vel speculatorum vel exploratorum vocibus et insusur-
rationi et stimulis obnoxius, ut ille M. Antoninus suos semper mores tenuit
constantissime. Haec fere omnia coniunctissima sunt cum continentia et
moderatione, quam Regi beatissimo quasi propriam fuisse significavi: qui
summum tantae civitatis imperium teneret, nihil prius neque antiquius ha-
buit, quam ut mente composita sibi imperaret ipse, procul habens odia,
iras, cupiditates motusque animi quoslibet nimium perturbantes. Quid mi-
rum igitur, si quo ipse temperamento in universa vita usus est, idem com-

municavit cum republica? Per omnes enim reipublicae partes, per Regis
2

