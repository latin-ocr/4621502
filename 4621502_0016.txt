10

amicorum et ministrorum, magistratuum, militum, civium mentes propagulo.
ex summo loco haec moderatio est, quae sola mansuram populo felicita,-
tem pollicetur3 hinc nata tranquillitas publica, aequabilis quidm regii
status, quietus rerum cursus et progressum nec praeceps et sine ignavia.
Quo quum accederet singularis illa erga omnes subiectos voluutas inti-
musque sensus benevolentiae comitasque et cum maiestate popularitas,
quum in imperio administrando non suum commodum sed populi salutem
quaereret, quam sibi divinitus commissam arbitrabatur, quum praeterea
non suo solius iudicio gerere omnia vellet, sed haud invitus eos audiret,
qui in quoque genere essent spectati, eorumque obtemperaret desideriis:
id quod in tanta potentia aegre a sese impetrat princeps nisi qui uni
rationi obsequi constituerit apud se firmissime: effecit, ut non modo facile
ferretur dominatio nullis fere pactis, nullis nisi quas ipse solus Rex nle—
disset legibus circumscripta, sed ut summa existeret reipublicae universae
concordia, non unquam nisi fortuitis et quasi ludicris urbanae multitudinis
concursibus turbata, et mutua Regis populique caritas, qua regnum multo
firmius continetur quam viribus exercituum3 ut sentiret atque intelligeret
populus suam salutem a Regis salute dividi non posse3 ut Rex tam se-
curus inter populum iusta libertate fruentem degeret quam paterfamilias
inter bonos liberos, denique ut ipsas eas provincias, quae eventu bello-
rum recens accesserant, in eundem illum traheret voluntatmn·conseusum
regiaeque virtutis amorem, reverentiam, admirationem. His artibus gestum
est quidquid per tres et quadraginta regni annos gessit Pater patriae
gloriosissimus.

Fridericus Guilelmus Tertius quo statu paternum regnum accepe-
rit, nemini nec seniorum nec iuniorum ignotum est. Postquam summae
rerum potitus est Rex, cuius praeclaram indolem Fridericum Magnum

esse auguratum constat, mores correxit, vires aerarii bello, cuiusssipse

